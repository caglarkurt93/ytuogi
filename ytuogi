Ağırlıklı genel not ortalaması agno nasıl hesaplanır?
Ağırlıklı Genel Not Ortalaması (AGNO), Yarıyıl Ağırlıklı Not Ortalaması (YANO) ve Ağırlıklı Not Ortalaması (ANO), G, K, İ, M notları hariç, her dersten alınan notun o dersin Yerel/AKTS kredisi ile çarpımından elde edilen değerlerin toplamının bu derslerin Yerel/AKTS kredilerinin toplamına bölünerek hesaplanır.

Azami öğrenim süresi ne kadardır?
Üniversitenin lisans programlarında azami öğrenim süresi, hazırlık sınıfı hariç yedi yıldır. Önlisans programlarında ise azami öğrenim süresi dört yıldır.

Bitirme çalışması almanın koşulu nelerdir?
Bir öğrencinin bitirme çalışması alabilmesi için, öğretim planında yer alan toplam kredinin en az %75'ini karşılayacak sayıda dersten başarılı olması ve AGNO'sunun en az 1.80 olması gerekir.(Yürürlükte olan yönetmelik maddesi) Bir öğrencinin bitirme çalışması alabilmesi için, öğretim planında yer alan toplam kredinin en az %75'ini karşılayacak sayıda dersten başarılı olması ve AGNO'sunun en az 2.00 olması gerekir.(2018-2019 Eğitim-Öğretim yılı başında yürürlüğe girecek olan yönetmelik maddesi)

Çift Anadal için başvuru, kayıt ve kontenjanları nasıl öğrenebilirim?
Her yıl kılavuzlar güncellenerek web sayfamızda yayınlanmaktadır. Çift anadal programı ile ilgili aşağıdaki bağlantıyı takip edebilirsiniz. http://www.ogi.yildiz.edu.tr/ogi/7/%C3%87ift-Anadal/34,web_url

Diploma kayıp başvurusu posta ile yapılabilir mi?
Evet. Evrakların eksiksiz bir şekilde gönderilmesi suretiyle yapılabilir.kurt

Erasmusa ne zaman başvuru yapabilirim?
Her yıl AB Ofisi web sayfasında tüm sürece ilişkin bir takvim yayınlamaktadır. Akademik yıl başladıktan sonra düzenli aralıklarla web sayfamızı kontrol ederek tüm sürece ilişkin tarihleri ögrenebilirsiniz." http://www.eu.yildiz.edu.tr/sayfa/7/S%C3%BCre%C3%A7-Takvimi-/33,web_url

Kimler düzensiz(irregular)öğrencidir?
Hazırlık öğretimini güz dönemi sonu itibariyle  başarıyla bitiren öğrenciler bahar yarıyılında ders seçimi yapabilirler. Bu tip öğrenciler dönemleri itibariyle düzensiz (irregular) olarak tanımlanmaktadır ve Öğrenci Otomasyon sisteminde (USIS) bahar yarıyılında 1. sınıf olarak görünürler.

Hazırlık sınıfında devam zorunluluğu var mı?
Hazırlık öğretiminde her dönem için en az %80 oranında devam zorunluluğu vardır. Heyet raporu ile belgelendirilen sağlık sorunlarından ve üniversitemizin sportif ve kültürel etkinliklerine katılım zorunluluğundan kaynaklanan uzun süreli devamsızlıkların kabulü Yönetim Kurulu kararına bağlıdır.

Üniversiteye ilk (yeni) kayıt işlemleri ne zaman başlar?
Üniversitemizde ilk kayıt işlemleri, ÖSYM'ce ilan edilen ve Üniversitemiz tarafından hazırlanan kılavuzlarda belirtilen tarihlerde yapılmaya başlanmaktadır. Kayıt kılavuzları aşağıdaki adreste yayınlanmaktadır. www.ogi.yildiz.edu.tr,web_url

Katkı payını kimler öder?
Program sürelerini aşan (Önlisans-Lisans-Lisansüstü) öğrencilerden her bir dönem için birinci öğretimde öğrenci katkı payı alınır.

Mazeret sınavına girebilmek için nereye başvuru yapmalıyım?
Kayıtlı olduğunuz Bölüm Başkanlığı'na başvuru yapmanız gerekir.

Sınav sonuçlarına itiraz süreci nasıl yürütülür?
Öğrenci, sınav sonuçlarına, ilan edilmesinin veya akademik takvimde belirtilen sınav not girişlerinin öğrenci otomasyon sistemine girilmesinin son gününden itibaren üç iş günü içerisinde kayıtlı olduğu fakülte dekanlığına bir dilekçeyle başvurarak itiraz edebilir. Fakülte dekanı, maddi bir hata yapılıp yapılmadığının saptanması için sınav kağıdını, ilgili öğretim üyesinin de aralarında bulunduğu üç kişilik bir komisyona inceletir. İlgili yönetim kurulunun, öğrencinin itirazını on iş günü içinde karara bağlaması gerekir.

son deneme cevap
son deneme test!!
